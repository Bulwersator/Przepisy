porcje: 4-6

250 g soczewicy zielonej (oryginalny przepis podał "soczewicy najlepiej ćana czyli łuskanej")
1 ząbek czosnku
1 łyżeczka garam masali
1 łyżeczka chili
1 łyżeczka soli
1 cebula

Cebulę i czosnek drobno siekamy i smażymy na oleju.
Kiedy zaczynają brązowieć (na gorącym oleju brązowieją bardzo szybko!), dodajemy soczewicę i chili, solimy.
Smażymy ok. 5 minut, cały czas mieszając.
Dodajemy 1,5 szklanki wody i na średnim ogniu gotujemy 15 minut.
Danie jest gotowe, gdy woda całkowicie wsiąknie, a soczewica jest miękka.
Przed samym podaniem dodajemy garam masali.
Do soczewicy podajemy ćapati.

Ćapati - indyjski chleb - sposób przygotowania:

Z mąki, ok. 1 szklanki wody i 1/2 łyżeczki soli zagniatamy miękkie, ale nielepkie ciasto. Powinno odchodzić od ręki i dawać się łatwo formować. Ciasto zagniatamy w kulę, przykrywamy ściereczką, odstawiamy na pół godziny, żeby odpoczęło. Zagniatamy ponownie.
Formujemy niewielkie kulki, które rozwałkowujemy, w razie potrzeby podsypując mąką, na niewielkie, cienkie, okrągłe placki (najwyżej 15 cm). Smażymy je od razu na bardzo rozgrzanej patelni bez tłuszczu. Zdejmujemy z patelni, kiedy są suche i dobrze wysmażone - powinno wystarczyć po parę sekund na każdą stronę. Teraz na moment kładziemy je bezpośrednio na płomień gazu.
Placki się wtedy rozdymają, trzeba tylko uważać, bo łatwo się palą. Podajemy natychmiast, bardzo gorące.
W kuchni indyjskiej chleb jest podawany do każdego dania i do każdego posiłku. Na północy jest to właśnie ćapati.


źródło: Gazeta Wyborcza, 17 lutego 2000, sekcja "Uczta domowa"