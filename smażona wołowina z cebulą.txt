5 porcji
15 min + 60 min (mrożenie)

600 g rumsztyku
600 g cebuli
1/2 czerwonej papryki
1/2 zielonej papryki
1 łyżka oleju słonecznikowego
(w przepisie jest łyżka wywaru z wołowiny lub wywar z kurczaka, jak robiłem to pominąłem to - i dobrze wyszło)
100 ml wody
6 łyżek sosu sojowego
1 szczypta mielonego imbiru
1 łyżeczka nasion kolendry
mielony pieprz

Mięso można wsadzić do zamrażarki na godzinę by się łatwiej kroiło.

Cebulę obrać i pokroić na plasterki. Z papryk usunąć nasiona oraz białe błonki. Miąższ pokroić w drobną kostkę. 
Na patelni na umiarkowanym ogniu rozgrzać olej. Włożyć cebulę i smażyć przez około 10 minut, aż będzie miękka i lekko się zrumieni. Cebulę osączyć z tłuszczu papierowym ręcznikiem. Paprykę włożyć na patelnię i, często mieszając, smażyć na wolnym ogniu przez 5–6 minut. Wyjąć z patelni i odstawić. 
Rumsztyk pokroić na wąskie paski (na zdjęciu były paski rzędu 5 cm x 1 cm x 0.2 cm). Patelnię rozgrzać na dużym ogniu, włożyć mięso i smażyć przez 2 minuty, aż się zrumieni. Wlać bulion, wodę, sos sojowy. Dodać imbir, kolendrę, pieprz, a następnie cebulę i paprykę. Dokładnie wymieszać i podgrzewać przez 2 minuty. 
Wyłożyć na ogrzany półmisek i zaraz podawać na przystawkę lub jako danie główne z kiełkami soi po chińsku lub z białym ryżem.

źródło: Gazeta Dziennik