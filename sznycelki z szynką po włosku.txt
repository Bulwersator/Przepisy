Żródło: encyklopedia Dziennika: Kuchnia, zeszyt 7
70 minut, w tym 30 to czyste czekanie a 30 z kilkoma przerwami

dla 6 osób

60 dag piersi z indyka
6 cienkich plasterków szynki
(opcjonalnie: 6 plasterków żółtego sera)
4-5 suszonych pomidorów
1/3 szklanki białego wina
pół pęczka rozmarynu
4-5 łyżek oliwy (z pomidorów jeśli były w oliwie)
2-3 ząbki przemielonego czosnku
tymianek
sól
pieprz

Mięso umyć, osuszyć, pokroić w 6 cienkich plastrów. 
Każdy lekko rozbić i skropić białym winem wymieszanym ze szczyptą tymianku, zmiażdżonym czosnkiem, oprószyć solą i pieprzem.
Nakryc i odstawić do lodówki na 30 minut.

Suszone pomidory pokroić w paseczki.
Na każdej porcji mięsa ułożyć plasterek szynki (o powierzchni rzędu 1/2 plastra mięsa), paseczek pomidora, małą gałązkę rozmarynu i opcjonalnie też ser żółty.
Ciasno zwinąć w roladki i spiąć wykałaczkami.
Posmarować oliwą, ułożyć na blaszce/tackach do grillowania.
Piec w piekarniku nagrzanym do 100°C/grillować przez 30 minut.
Co jakiś czas obracać (w piekarniku z dwa razy), jeśli potrzeba posmarować oliwą.
