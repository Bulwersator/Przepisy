4 porcje
? min

4 pęczki rzodkiewek
6 średnich pieczarek
3 łyżki masła
1/2 cytryny
1 łyżka śmietany

Rzodkiewki i pieczarki dokładnie umyj. Pozostaw parę liści rzodkiewki do dekoracji. Pieczarki oczyść i pokrój w plasterki, a rzodkiewki w ćwiartki.
W dużej, głębokiej patelni roztop masło, dodaj szczyptę pieprzu i pieczarki. Smaż, cały czas mieszając, przez 2 minuty, potem dodaj rzodkiewki. Wymieszaj wszystko dokładnie, zalej odrobiną wody, przykryj i duś na średnim ogniu 10 minut. W razie potrzeby uzupełniaj wodę, aby warzywa nie przypaliły się i nie przywarły do patelni.
Liście rzodkiewki drobno posiekaj w paseczki i dorzuć na patelnię wraz z wyciśniętym sokiem z cytryny kilka minut przed końcem duszenia.
Kiedy zdejmiesz patelnię z ognia, dodaj do duszonych warzyw śmietanę i 3/4 łyżeczki soli.
Uduszone rzodkiewki powinny być jędrne i lekko chrupiące.
Tak przyrządzane rzodkiewki możesz podawać na obiad do młodych ziemniaków z koperkiem lub z białym pieczywem jako główne danie na kolację.

źródło: Kinga Błaszczyk-Wójcicka w "Uczta wegetariańska" w Magazyn Gazety z Gazety Wyborczej 2000-07-06
