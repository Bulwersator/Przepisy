? porcji
20 minut pracy + 10 minut pieczenia

100 g orzechów laskowych
60 g miodu (spróbować z mniejszą ilością - może 30g)
2 czubate łyżki kakao
6-10 łyżek mleka (trochę za płynne wyszło, spróbować z 6 - nie z 10)

Orzechy wysypuję na blachę wyłożoną papierem do pieczenia i piekę przez 10 minut w piekarniku nagrzanym do 200 stopni.
Wyjmuję i przekładam do czystej kuchennej ściereczki, zawijam i trę zawartością ściereczki przez kilka minut, w ten sposób orzechy pozbędą się skórek. Nie muszą być idealnie wyłuskane, ale im mniej skórek zostanie, tym słodszy i smaczniejszy będzie krem, skórki dodają mu gorzkiego smaku.
Wyłuskane orzechy umieszczam w naczyniu blendera i blenduję je na gładki pył przez około 3 minuty. Następnie dodaję pozostałe składniki i wszystko miksuję na najwyższych obrotach blendera.
Przekładam do czystego słoika i przechowuję w lodówce, trudno mi powiedzieć, ile dokładnie może tam stać, bo u mnie zawsze po tygodniu znika.

źródło: http://www.jadlonomia.com/przepisy/domowa-nutella/
