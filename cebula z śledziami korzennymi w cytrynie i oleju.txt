? porcji
50 min + 8 godzin czekania
do jedzenia na zimno

8 filetów śledziowych typu matias
4 cebule
2 cytryny
90g gruboziarnistej francuskiej musztardy (1/2 słoika)
1/2 szklanka oleju słonecznikowego
1 łyżeczka ziaren ziela angielskiego
1 łyżeczka ziaren czarnego pieprzu
2 liście laurowe

Śledzie moczymy około godziny w zimnej wodzie.
Po wyjęciu z wody dokładnie odsączamy.
Pieprz i ziele angielskie rozgniatamy w moździerzu, mieszamy z drobno pokruszonymi liśćmi laurowymi.
Cebule drobniutko siekamy. Wyciskamy sok z cytryn, odcedzamy pestki.
Śledzie oprószamy przyprawami z jednej strony, pozostałą przyprawą posypujemy pokrojoną cebulę. Śledzie smarujemy z drugiej musztardą i układamy warstwami w słoju. Każdą warstwę skrapiamy sokiem cytrynowym, posypujemy cebulą i zalewamy olejem.
Dla wzbogacenia smaku możemy przełożyć filety pokrojonymi w ćwiartki oliwkami czarnymi lub zielonymi, paskami ostrej papryki, pokrojonymi w słupki korniszonami.
Słój zakręcamy, wstawiamy na przynajmniej kilka godzin do lodówki, aby wszystkie składniki dobrze się przegryzły. Śledzie można przechowywać w lodówce około tygodnia.

źródło: "Uczta domowa" w starym wydaniu dodatku "Wysokie Obcasy"
