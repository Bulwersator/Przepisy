Ile porcji: 5
Łączny czas przyrzadzenia: 30min.
Czas przygotowania: 30 min. 

Puszyste i chrupiące GOFRY!

Składniki:

mąka 2,5 szklanki
cukier 0,5 szklanki
cukier waniliowy 1 opakowanie
mleko 3/4 szklanki
woda 1 szklanka
olej 0,5 szklanki
olejek waniliowy 10 kropli
jajka 4 sztuki
sól 2 szczypty
proszek do pieczenia 1 czubata łyżeczka

Sposób przyrządzenia:

Miksujemy razem mąkę, cukier, cukier waniliowy, mleko, wodę, proszek i zmieszane wcześniej żółtka jajek z olejem. Dodajemy olejek i szczyptę soli (ciasto powinno uzyskać konsystencję gęstszą od ciasta do naleśników).

Osobno miksujemy białka jajek ze szczyptą soli (białko musi mieć wysoką sztywność), które dodajemy do ciasta już nie miksując (miksowanie burzy strukturę ubitego białka).

Przygotowane ciasto wlewamy na dobrze rozgrzaną gofrownicę i od razu zamykamy (ciasto samo ładnie się rozprowadzi).

Staramy się nie zaglądać do gofrów przed upieczeniem (u mnie czas pieczenia to 2,5 min.)

Wskazówki:
- tylko tak naprawdę eksperymentując stworzymy idealny przepis dla siebie;
- ważne, aby nie robić gofrów na samym mleku - mleko bez wody obniża kruchość;
- szczypta soli utwardza strukturę;
- ważna konsystencja ciasta - gęstsze od naleśnikowego, ledwo płynne;
- trzeba wyćwiczyć szybkie wlewanie ciasta do gofrownicy, aby uniknąć nierównomiernego upieczenia.

źródło: http://www.mojeprzepisy.pl/Przepis/puszyste-i-chrupiace-gofry/