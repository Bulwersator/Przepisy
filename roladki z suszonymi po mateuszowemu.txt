6 porcji
25 minut + 60 minut czekania

60 dag piersi z indyka
6 suszonych pomidorów
6 suszonych śliwek
85g białego wina wytrawnego
1 łyżka rozmarynu (najlepiej to pół pęczka świeżego rozmarynu)
4-5 łyżek oliwy (z pomidorów jeśli były w oliwie)
3 ząbki czosnku
szczypta tymianku
1/2 łyżeczki soli
1/4 łyżeczki pieprzu
300 g ryżu (kasza jest za mocna w smaku, ta potrawa ma dość delikatny smak)

Zmiażdżyć czosnek
Mięso umyć, pokroić w 6 cienkich plastrów.
Każdy lekko rozbić i skropić białym winem wymieszanym ze szczyptą tymianku, czosnkiem.
Oprószyć solą i pieprzem.
Nakryć i odstawić do lodówki na 30 minut.

Suszone pomidory i śliwki pokroić w paseczki.
Na każdej porcji mięsa ułożyć paseczki pomidora i śliwek, małą gałązkę rozmarynu.
Ciasno zwinąć w roladki i spiąć wykałaczkami.
Posmarować oliwą, ułożyć na blaszce/tackach do grillowania.
Piec w piekarniku nagrzanym do 180°C/grillować przez 30 minut.
Zagotować ryż.
Jeśli grillujemy to co jakiś czas obracać, jeśli potrzeba posmarować oliwą.

źródło: na bazie przepisu z "encyklopedia Dziennika: Kuchnia, zeszyt 7" (jest tu jako plik "Roladki z szynką po włosku")
