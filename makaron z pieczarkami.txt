4 porcje

40 dag zielonego makaronu
25 dag pieczarek
1 cebula (100g)
3 ząbki czosnku
1 pęczek natki pietruszki
4 łyżki masła
1/2 szklanki śmietany
3 łyżki białego wytrawnego wina
szczypta gałki muszkatowej
sól
pieprz

Pieczarki oczyścić, opłukać, osuszyć i pokroić na ósemki. Cebulę obrać i pokroić na cząstki. Natkę umyć i drobno posiekać. Czosnek obrać i drobno posiekać. Na patelni rozpuścić 2 łyżki masła, dodac cebulę, czosnek i pieczarki. Smażyć na małym ogniu, aż pieczarki się zrumienią. Dodać natkę, wino, doprawić solą, pieprzem, śmietaną, gałką muszkatową. Makaron ugotować w osolonej wodzie, odcedzić, przelać gorącą wodą i odsączyć. Dodać pozostałe 2 łyżki masła, doprawić solą oraz pieprzem, wymieszać i przełożyć na ogrzany półmisek. Makaron polać sosem z pieczarkami.
