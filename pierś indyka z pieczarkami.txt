4 porcje
45 min

60 dag piersi indyka
8 plasterków chudego wędzonego boczku
czerwona cebula
5-6 pieczarek
kilka gałązek rozmarynu

na marynatę:
1/2 szklanki wytrawnego białego wina
2-3 ząbki czosnku
5-6 łyżek oliwy
łyżeczka skórki otartej z cytryny
sól
pieprz

Mięso umyć, osuszyć, pokroić na 8 kotlecików. Wino wymieszać z oliwą, przeciśniętym przez praskę czosnkiem, skórką otartą z cytryny, szczyptą soli i pieprzu. Przygotowaną marynatą skropić mięso i odstawić do lodówki na 2 godziny.

Obraną cebulę i oczyszczone pieczarki pokroić w plasterki, ułożyć na kotlecikach i udekorować rozmarynem. Każdy kotlecik ciasno owinąć paskiem boczku i spiąć wykałaczką.

Mięso ułożyć na tackach do grilla. Piec 30 minut, czesto smarując marynatą z wina. W połowie pieczenia odwrócić na drugą stronę.

Podawać z schłodzonym białym winem.

źródło: Dziennik, Encyklopedia Dziennika: Kuchnia Zeszyt 1 Grill (jako pierś z indyka po włosku)